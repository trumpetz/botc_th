<html>
<head>
	<link rel="stylesheet" type="text/css" href="../stylesheet.css">
	<title>Gossip (คนปล่อยข่าวลือ)</title>
</head>
<body>
	<h1>Gossip (คนปล่อยข่าวลือ)</h1>
	<img src="../images/bmr_07_gossip.png" class="CharacterImage">
	<h3>ในแต่ละวัน คุณสามารถปล่อยข่าวลือได้ (อย่างเปิดเผย) หากข้อมูลนั้นคือความจริง, ในคืนนั้นจะมีคนตาย</h3>
	- คุณต้องประกาศให้ทุกคนทราบ หากคุณต้องการจะปล่อยข่าวลือ   หากคุณกระซิบ, พูดในที่ลับ, มีบางคนไม่ได้ยิน หรือพูดในสิ่งที่ตัดสินไม่ได้ว่าจริงหรือเท็จ จะถือว่าไม่นับ (คล้ายกับการใช้ความสามารถของ Slayer)<br />
	- หากคุณปล่อยข่าวลือ ในตอนที่คุณเมาหรือติดพิษ แต่คุณหายดีในตอนกลางคืน ความสามารถของคุณจะยังทำงานตามปกติ<br />
	<h3>ตัวอย่าง</h3>
	- ในตอนกลางวัน อาร์ม (Gossip) ประกาศว่า “ผมคือ Gossip และขอปล่อยข่าวลือว่า ปีศาจ ใส่เสื้อสีดำ” แต่ปีศาจใส่เสื้อสีขาว ดังนั้นจะไม่มีใครตายจากความสามารถของ Gossip<br />
	- ในตอนกลางวัน Gossip ปล่อยข่าวลือที่เป็นความจริง ต่อมาในคืนนั้น ปีศาจฆ่า Gossip ทำให้ความสามารถของ Gossip หายไป ทำให้ไม่มีใครตายจากความสามารถของ Gossip<br />
	<h3>Tips & Tricks</h3>
	- คุณควรจะใช้ความสามารถของคุณ ในทุกๆวัน<br />
	- ความสามารถของคุณยืดหยุ่นและเอนกประสงค์ คุณสามารถยืนยันคนดี หรือหาข้อมูลคนร้าย หรือถามหาข้อมูลอะไรก็ได้ ที่ไม่มีใครสามารถทำได้<br />
	- คุณสามารถบอกผู้เล่นที่คุณไว้ใจ ให้ช่วยกัน ปล่อยข่าวลือ หลายๆคนพร้อมกันได้   เพื่อไม่ให้ให้ฝ่ายร้าย รู้ว่าใครคือ Gossip ตัวจริง<br />
	- ประโยคที่จะพูด ต้องชัดเจน แม่นยำ ไม่คลุมเครือ หรือพยายามใช้ประโยคที่ ตีความหมายคือ ใช่ หรือ ไม่ใช่ เท่านั้น<br />
	- หากไม่รู้ว่าจะพูดอะไร อาจจะใช้ประโยค อย่างเช่น<br />
	“ปีศาจ คือ Zombuul”<br />
	“ขวัญ คือ ฝ่ายร้าย”<br />
	“มีฝ่ายร้ายนั่งติดกัน”<br />
	“Assassin ใช้ความสามารถไปแล้ว”<br />
	“อาร์ม คือ Courtier”<br />
	“คนที่นั่งติดกับฉัน คือคนดี”<br />
	- คุณสามารถพูดประโยคที่ไม่เป็นความจริง และได้มาซึ่งข้อมูลที่มีประโยชน์ได้ ในกรณีที่ต้องการให้ไม่มีใครตาย เช่น หากมีคนบอกว่า เขาคือ Chambermaid คุณอาจจะปล่อยข่าวลือว่า “ในเกมนี้ ไม่มีตัวละคร Chambermaid” จากนั้นไม่มีใครตาย คุณก็สามารถยืนยันข้อมูลได้<br />
	- ไม่ต้องกลัวว่าจะมีคนตาย, คุณสามารถปล่อยข่าวลือที่เป็นความจริงได้, หากมีคนตายและยืนยันได้ว่าไม่ได้ตายจากสาเหตุอื่นๆ อย่างน้อยคุณก็จะยืนยันตัวเองได้ ว่าคุณคือ Gossip จริงๆ<br />
	- ระวังในตอนท้ายของเกม ที่มีผู้เล่นที่ยังมีชีวิต เหลืออยู่ไม่มาก หากคุณปล่อยข่าวลือ อาจทำให้มีคนตายเพิ่ม แล้วทำให้คุณแพ้ได้<br />
	<h3>Bluffing</h3>
	- แนวทางการ Bluff อย่างปลอดภัย คือ พูดประโยคอะไรก็ได้ ที่ให้ข้อมูลที่ไม่เป็นประโยชน์กับกลุ่มคนดี   คล้ายกับการ Bluff เป็น Soldier คือ ทุกคนจะเชื่อว่าเราเป็นคนดี แต่เราก็ไม่มีข้อมูลอะไรให้พิสูจน์เลย<br />
	- อีกแนวทางหนึ่ง คือ พูดประโยคที่เป็นประเด็นถกเถียงกันในกลุ่ม และโน้มน้าวว่า ประโยคที่เป็นจริงกลายเป็นเท็จ ประโยคที่เป็นเท็จกลายเป็นจริง, จะสร้างความสับสนได้อย่างมาก คล้ายกับการ Bluff เป็น Fortune Teller ซึ่งจะมีความเสี่ยงในตอนแรกๆ แต่ยิ่งมีข้อมูลผิดๆมากขึ้น จะยิ่งทำให้สับสนและสร้างความได้เปรียบ<br />
	- คุณอาจปล่อยข่าวลือที่สัมพันธ์กับจำนวนคนตายในแต่ละคืน เช่น มีคนตายหลายคน คุณอาจจะเคลมว่า ข่าวลือของคุณเป็นจริง เพื่อไม่ให้คนดีรู้ว่า ปีศาจ คือ Shabaloth หรือ Po (ที่สามารถฆ่าได้มากกว่า 1 คน)<br />
</body>
<html>