<html>
<head>
	<link rel="stylesheet" type="text/css" href="../stylesheet.css">
	<title>Pit-Hag</title>
</head>
<body>
	<h1>Pit-Hag</h1>

	<img src="../images/pithag.png" class="CharacterImage">
	
	<h3>แต่ละคืน (ยกเว้นคืนแรก) เลือกผู้เล่น 1 คนและตัวละคร 1 ตัว, หากตัวละครนั้นไม่มีอยู่ในกลุ่ม คนที่ถูกเลือกจะกลายเป็นตัวละครตัวนั้น (แต่ไม่เปลี่ยนฝั่ง), หากตัวละครตัวใหม่คือปีศาจ การตายในคืนนั้นจะถูกสุ่ม</h3>
	<br />
	* Pit-Hag เปลี่ยนผู้เล่นให้เป็นตัวละครอื่นได้ เฉพาะตัวละครที่อยู่ใน Script นั้นๆ<br/>
	<br/><br/>
	
	<h4>Q: ถ้า Pit-Hag ตาย จะเกิดอะไรขึ้น, ผู้เล่นที่เคยถูกเปลี่ยนตัวละคร จะเปลี่ยนกลับเหมือนเดิมหรือไม่</h4>
	A: ถ้า Pit-Hag ตาย ผู้เล่นที่เปลี่ยนตัวละครไปแล้ว จะไม่เปลี่ยนกลับ, โดยปกติถ้า Pit-Hag ตาย คนอื่นๆมักจะสังเกตได้ เพราะ จะไม่มีการเปลี่ยนตัวละครเกิดขึ้นอีก
	<br /><br /><br />
	
	<h4>Q: ถ้ากำลังอยู่ในคืนที่สอง จากนั้น Pit-Hag เปลี่ยนผู้เล่น ให้กลายเป็นตัวละครที่รู้ข้อมูลคืนแรก, ผู้เล่นคนนั้นจะได้ข้อมูลหรือไม่</h4>
	A: ได้ครับ คิดเหมือนว่า เป็นคืนแรกของตัวละครนั้นได้เลย เช่น Chef / Grandmother ก็จะได้ข้อมูล หรือ Balloonist ก็จะได้ชื่อผู้เล่น เป็นชื่อแรก ชื่อเดียว
	<br /><br /><br />

	<h4>Q: Pit-Hag เปลี่ยน คนดี เป็น ปีศาจ ได้มั้ย, จะเกิดอะไรขึ้น</h4>
	A: ได้ครับ แต่ความสามารถของ Pit-Hag เปลี่ยนแค่ ตัวละคร ไม่ได้เปลี่ยนฝั่ง แสดงว่า คนดี จะกลายเป็น ปีศาจ มีความสามารถเหมือนปีศาจทุกอย่าง (เช่น เลือกฆ่าคน หรือ ทำให้ชาวเมืองติดพิษ) แต่ยังคงอยู่ฝั่งเดียวกับคนดี<br />
	<br />
	สมมุติว่า มีปีศาจคือ Vigormotis จากนั้น Pit-Hag เปลี่ยนคนดี ให้กลายเป็น Fang Gu จะทำให้คืนนั้นมีปีศาจ 2 คน ซึ่งตามความสามารถของ Pit-Hag เขียนไว้ว่า หากปีศาจถูกสร้างขึ้น การตายในคืนนั้นจะถูกสุ่ม หมายความว่า ปีศาจทั้งสองคน จะไม่ได้เลือกฆ่าคน, Storyteller จะเป็นคนเลือกว่าใครจะตาย (การสุ่มจะเกิดขึ้นคืนเดียว เฉพาะคืนที่ Pit-Hag สร้างปีศาจตัวใหม่) และโดยปกติ Storyteller จะเลือกให้ ปีศาจตัวใดตัวหนึ่ง ตายในคืนนั้น เพื่อไม่ให้มีปีศาจ 2 คน (โดยปกติจะเลือกให้ปีศาจตัวเดิม ตาย)<br />
	<br />
	สมมุติว่า Storyteller เลือกให้ Vigormortis ตาย แสดงว่าจะเหลือ Fang Gu (Good) ซึ่งตามกติกาพื้นฐาน คือ คนดี (Good) จะชนะก็ต่อเมื่อ ฆ่าปีศาจได้ทั้งหมด แต่ไม่ได้ระบุว่า ปีศาจต้องเป็น Good หรือ Evil ดังนั้น Fang Gu (Good) ก็สามารถบอกให้ชาวเมือง โหวตประหารตัวเองได้ หรือ ฆ่าตัวเองในตอนกลางคืน ก็จะทำให้เกมจบทันที<br />
	<br />
	ในกรณีเดียวกัน สมมุติว่า Pit-Hag เปลี่ยน Dreamer ให้กลายเป็น Fang Gu (Good) แล้ว Storyteller ตัดสินใจให้ Fang Gu ตาย เพราะไม่อยากให้เกิดเหตุการณ์ Good Demon ฆ่าตัวเองเพื่อจบเกม, แสดงว่า Pit-Hag สามารถเลือกฆ่าคนได้ แบบทางอ้อม (บังคับให้ Storyteller ต้องฆ่า Dreamer)<br />
	<br />
	สรุปคือ Pit-Hag เปลี่ยนคนดีให้เป็นปีศาจได้ แต่ ไม่แนะนำให้ทำครับ
	<br /><br /><br />

	<h4>Q: Pit-Hag เปลี่ยน ปีศาจ เป็นตัวละครอื่นๆที่ไม่ใช่ปีศาจ ได้มั้ย, จะเกิดอะไรขึ้น</h4>
	A: ได้ครับ สมมุติว่า Pit-Hag เปลี่ยน Fang Gu กลายเป็น Godfather ทำให้ไม่มีปีศาจอีกต่อไป ทำให้คนดี ชนะทันทีครับ (ยกเว้นบางกรณี เช่น ยังมี Evil Twin อยู่)
	<br /><br /><br />

	<h4>Q: Pit-Hag เปลี่ยน ปีศาจ ให้เป็นปีศาจ ได้มั้ย, จะเกิดอะไรขึ้น</h4>
	A: ได้ครับ แต่คืนนั้น ปีศาจจะไม่ได้เลือกฆ่าคน และโดยปกติ Storyteller จะเลือกให้คืนนั้นไม่มีใครตาย เพื่อเป็นการบอกว่า มีปีศาจตัวใหม่เกิดขึ้น
	<br /><br /><br />

	<h4>Q: Pit-Hag เปลี่ยนลูกสมุน เป็นปีศาจ ได้มั้ย, จะเกิดอะไรขึ้น</h4>
	A: Storyteller จะเลือกให้ปีศาจคนเดิมตาย และมีคนตายเพิ่มอีก 1 คน เพื่อเป็นการบอกว่า มีปีศาจตัวใหม่เกิดขึ้น
	<br /><br /><br />

	<h4>Q: Pit-Hag เปลี่ยนผู้เล่นเป็น Drunk ได้มั้ย, จะเกิดอะไรขึ้น</h4>
	A: ได้ครับ สมมุติว่า Pit-Hag เปลี่ยน Fortune Teller ให้เป็น Drunk, เท่าที่หาข้อมูลมา กรณีนี้จะสามารถตัดสินใจได้ 2 ทาง คือ<br />
	<br />
	1. ปลุก Fortune Teller แล้วบอกว่า คุณคือ xxx (ชาวเมืองตัวใดก็ได้ที่ไม่มีในกลุ่ม) เช่น คุณคือ Balloonist (แต่จริงๆคือ Drunk Balloonist) และจะถูกปลุกมาใช้ความสามารถของ Balloonist ด้วย (ตามลำดับการปลุกตอนกลางคืน) ในกรณีนี้ผู้เล่นจะรู้ว่า ตัวเองถูกเปลี่ยนตัวละคร<br />
	<br />
	2. ปลุก Fortune Teller มาใช้ความสามารถตามปกติ (กลายเป็น Drunk Fortune Teller) ในกรณีนี้ ผู้เล่นจะไม่รู้ว่าตัวเองถูกเปลี่ยนตัวละครแล้ว<br />
	<br />
	ส่วนตัวแล้ว ถ้าเกิดกรณีแบบนี้ ผมจะเลือกแบบแรกครับ
	<br /><br /><br />

	<h4>Q: Pit-Hag เปลี่ยนผู้เล่นเป็น Lunatic จะเกิดอะไรขึ้น</h4>
	A: เท่าที่หาข้อมูลมา น่าจะเป็นแบบนี้ครับ<br />
	<br />
	- Pit-Hag เปลี่ยน Kwan ให้กลายเป็น Lunatic<br />
	- Kwan จะถูกปลุกและทราบว่า ตัวเองกลายเป็น ปีศาจ, สมมุติว่า Storyteller แจ้งว่า Kwan กลายเป็น Good Imp<br />
	- เมื่อถึงตาของ Imp (ตามลำดับการเล่นตอนกลางคืน) Kwan จะถูกปลุกมาเพื่อเลือกฆ่าคน<br />
	- จากนั้นปีศาจ จะรู้ว่า Kwan เลือกฆ่าใคร (ตามความสามารถของ Lunatic)<br />
	<br />
	ในกรณีนี้ Kwan อาจคิดว่า ฆ่าตัวเองแล้วเกมจบ ฝ่ายดีชนะทันที แต่จะไม่ใช่แบบนั้น เพราะ Kwan คือ Lunatic ไม่ใช่ Imp
	<br /><br /><br />

	<h4>Q: Pit-Hag เปลี่ยนผู้เล่นให้เป็น Widow / Spy ได้มั้ย, จะเกิดอะไรขึ้น</h4>
	A: ได้ครับ แต่อย่าลืมว่า ถ้าคนนั้นกลายเป็น Good Widow / Spy ก็จะรู้ว่าใครคือปีศาจ และเกมจะจบทันที
	<br /><br /><br />

	<h4>Q: Pit-Hag เปลี่ยนคนดี ให้กลายเป็น Evil Twin ได้มั้ย, จะเกิดอะไรขึ้น</h4>
	A: สมมุติว่า Kwan (Pit-Hag) เปลี่ยน Arm (Clockmaker) ให้เป็น Evil Twin ลำดับเหตุการณ์จะเป็นดังนี้<br />
	<br />
	- Kwan (Pit-Hag) เลือกเปลี่ยน Arm (Clockmaker) ให้กลายเป็น Evil Twin (Arm ก็ยังคงเป็นคนดีนะ)<br />
	- Storyteller จะต้องเลือก คู่แฝด ซึ่งต้องเป็นฝั่งตรงข้ามกับ Arm<br />
	- Storyteller เลือก Kwan (Pit-Hag) ให้เป็นคู่แฝด ฝ่ายร้าย<br />
	- Arm จะได้ข้อมูลว่า Kwan คือแฝดฝ่ายร้าย และ Kwan คือ Pit-Hag<br />
	- ถ้าเกมดำเนินต่อไป และ ปีศาจถูกโหวตประหาร โดยที่ Arm และ Kwan ยังไม่ตาย, เกมจะยังไม่จบ (ตามความสามารถของ Evil Twin)
	<br /><br /><br /><br />

	<h3>จะรับมือกับ Pit-Hag ได้อย่างไร</h3>
	- หากคุณถูกเปลี่ยนตัวละคร ให้บอกกับในกลุ่มทันที, ผู้เล่นโดยส่วนใหญ่จะเชื่อว่าคุณเป็นคนดี เพราะคุณตกเป็นเป้าหมายของ Pit-Hag<br />
	- หากยังมีการเปลี่ยนตัวละครเกิดขึ้นในกลุ่ม แสดงว่า Pit-Hag ยังไม่ตาย และคนที่ตายไปแล้ว จะน่าเชื่อถือว่าเป็นคนดีมากขึ้น<br />
	- ถ้าคืนก่อนหน้า มีการเปลี่ยนตัวละคร แต่คืนนี้ไม่มี เป็นไปได้ว่า 1) Pit-Hag เปลี่ยนตัวละครของฝ่ายเดียวกัน 2) Pit-Hag เลือกตัวละครที่ซ้ำกับในกลุ่ม 3) Pit-Hag ตายแล้ว<br />
	- หากในคืนนั้นมีคนตายมากกว่า 1 คน, เป็นไปได้ว่า Pit-Hag สร้างปีศาจตัวใหม่ขึ้นมา โดยการเปลี่ยนตัวเอง หรือเปลี่ยนลูกสมุนอีกคน ให้กลายเป็นปีศาจ<br />
	- หากในคืนนั้นไม่มีคนตาย, เป็นไปได้ว่า Pit-Hag เปลี่ยนปีศาจ ให้กลายเป็นปีศาจตัวใหม่<br />
	- Pit-Hag สามารถสร้างตัวละครได้แค่ตัวละครที่ไม่มีอยู่ในกลุ่มเท่านั้น, คุณสามารถโกหกว่าคุณคือตัวละครที่ชาวเมืองไม่ต้องการได้ เช่น โกหกว่าเป็น Sweetheart จะทำให้ Pit-Hag คิดว่ามี Sweetheart อยู่แล้ว และเลือกที่จะไม่เปลี่ยนผู้เล่นให้กลายเป็น Sweetheart เป็นต้น<br />
	<br /><br /><br />
</body>
<html>